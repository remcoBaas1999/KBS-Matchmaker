Business case
=============

Beschrijving van doel, risico’s en praktische zaken

**Friendr**

ICT.SE.KBS.V19

Versie: 0.1.3

---

Versiebeheer
------------

| **Versie** | **Aanpassing**                                                                  | **Door**        | **Datum**  |
|------------|---------------------------------------------------------------------------------|-----------------|------------|
| 0.1.0      | Opstel document, begonnen met inhoudelijke informatie over project              | Mark Boerdijk   | 14/11/2019 |
| 0.1.1      | Inleiding, Project Omlijning en Projectorganisatie + Spellingscontrole gehouden | Patrick de Jong | 15/11/2019 |
| 0.1.2      | Correcties                                                                      | Folkert Attema  | 18/11/2019 |
| 0.1.3      | Opmaak, indeling, spelling, stijl                                               | Siem Bosgra     | 18/11/2019 |

---

Inleiding
---------

Het matchmakingproject is een KBS-opdracht. Het KBS is een belangrijk onderdeel van de HBO-ICT-opleiding. De opdracht draagt bij aan kennis en de groei voor de groepsleden als Software Engineers. In deze businesscase staat een zakelijke, maar ook concrete uitleg (inclusief deadlines) over het project.

Projectomlijning
----------------

Het project zal lopen van 11 november 2019 tot en met uiterlijk 10 januari 2020. Dan moet het project samen met het portfolio moet zijn opgeleverd op het studentenportaal ELO. Het project wordt in drie scrum sprints uitgevoerd. De lengtes van deze sprints verschillen. Dit is door Windesheim besloten.

De Matchmaker moet een applicatie worden waarmee de gebruikers potentiele vrienden kunnen vinden binnen de stad waar de gebruiker woont. De gebruiker heeft de mogelijkheid om activiteiten op te zetten en andere activiteiten bij te wonen. Ook kan hij op zijn profiel zetten welke variatie aan games hij speelt. Op grond hiervan kan hij andere spelers vinden om samen mee te spelen.

Het project moet zo zijn opgesteld dat de groep van potentiële gebruikers zo groot mogelijk is. Het is daarom gericht op een internationaal publiek. Daarom zal de applicatie in het Engels gemaakt worden.

Doel
----

Het doel van het project is om een werkend product op te leveren die voldoet aan de gestelde eisen van het KBS-project (rubrics) waardoor het KBS met een voldoende afgerond kan worden. De beoordeling gaat over zowel de code als de projectdocumentatie. Het product wat gemaakt zal worden betreft een matchmakingsysteem.

Limitatie
---------

Het project moet afgerond zijn voor 10 januari 2020. Het is mogelijk om het later in te leveren maar dit zou dan vallen onder de herkansingsregeling.

Tijdens de projectperiode vallen ook de feestdagen. Tijdens deze dagen zal er waarschijnlijk weinig werk verzet worden.

De ervaring van het development team met C\# is nog gelimiteerd waardoor de programmeersnelheid lager is dan bij ervaren programmeurs.

Risico’s
--------

1.  Er kan een overschatting worden gemaakt in de hoeveelheid werk die verzet kan worden in de sprints. Dit kan worden verholpen door alert te zijn en door niet te veel werk in de sprintplanning te stoppen.

2.  Er kan vertraging in de productie voorkomen door gebrek aan ervaring met bijvoorbeeld C\#. Dit is echter niet goed op te verhelpen.

3.  Hardware kan breken en dit zal vertraging kan veroorzaken. De vertraging kan worden ingeperkt door constant back-ups te maken. Hierdoor wordt het mogelijke dataverlies geminimaliseerd.

4.  Door ziekte kan er vertraging worden opgelopen. Dit valt niet te ontwijken doordat het aantal uren die gemaakt kan worden, wordt gereduceerd.

5.  Onvoorziene kosten kunnen ontstaan tijdens het project. Dit zal mogelijk ook tot vertraging leiden.

Financieel
----------

Omdat het project wordt uitgevoerd door studenten van Windesheim, zijn de potentiele kosten beperkt tot serverkosten voor het hosten van de date van de applicatie.

Het is mogelijk dat onvoorziene kosten naar voren komen in de loop van het project. Deze kosten zouden onder de persoonlijke kosten van de projectleden vallen tenzij Windesheim akkoord gaat met het financieren hiervan.

Het zou mogelijk zijn om de app aan te passen om het mogelijk te maken er geld mee te verdienen. Dit kan worden bereikt door bepaalde functionaliteit te vergrendelen achter een zogenoemde “paywall”. Zo krijgen gebruikers pas toegang tot deze functies als ze hiervoor betaald hebben. Het is ook mogelijk om advertenties in de applicatie te plaatsen en dan zo geld te verdienen.

Projectorganisatie
------------------

In het KBS wordt gestreefd om volgens de SCRUM-richtlijnen te werken. Elk teamlid is deel van het development team. De Product Owner (in dit geval de docent) heeft een gedelegeerde Product Owner aangewezen. Hij/zij zal verantwoordelijk zijn voor de product/sprintbacklog gedurende de sprint. Wijzigingen aan het sprintbacklog mogen alleen gemaakt worden in overleg met de Product Owner. Naast de Product Owner is er ook een Scrum Master, deze zorgt ervoor dat Scrum dagelijks netjes wordt toegepast, denk aan bijvoorbeeld de Daily Scrum. De rol van Scrum Master en gedelegeerde Product Owner worden iedere sprint toegewezen aan verschillende teamleden. De onderstaande rolverdeling is de rolverdeling voor sprint 1, voor de rolverdeling van de andere sprints wordt verwezen naar het document ‘Teamafspraken’.

| Naam            | Student nummer | Rol                                   |
|-----------------|----------------|---------------------------------------|
| Marc Boerdijk   | s1130154       | Developer                             |
| Siem Bosgra     | s1126689       | Scrum master, Developer               |
| Folkert Attema  | s1127050       | Notulist, Developer                   |
| Patrick de Jong | s1126151       | Gedelegeerde Product Owner, Developer |
| Guus Apeldoorn  | s1130095       | Developer                             |
| Remco de Baas   | s1132032       | Developer                             |
| Henk Bosman     | n.v.t.         | Product Owner                         |
